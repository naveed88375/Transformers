سنا ہے لوگ اسے آنکھ بھر کے دیکھتے ہیں
تو اس کے شہر میں کچھ دن ٹھہر کے دیکھتے ہیں

سنا ہے ربط ہے اسکو خراب حالوں سے
سو اپنے آپ کو برباد کر کے دیکھتے ہیں

سنا ہے درد کی گاہک ہے چشم ناز اسکی
سو ہم بھی اس کی گلی سے گزر کے دیکھتے ہیں

سنا ہے اسکو بھی ہے شعر و شاعری سے شغف
تو ہم بھی معجزے اپنے ہنر کے دیکھتے ہیں

سنا ہے بولے تو باتوں سے پھول جھڑتے ہیں
یہ بات ہے تو چلو بات کرکے دیکھتے ہیں

سنا ہے رات اسے چاند تکتا رہتا ہے
ستارے بام فلک سے اتر کے دیکھتے ہیں

سنا ہے دن کو اسے تتلیاں ستاتی ہیں
سنا ہے رات کو جگنو ٹھہر کے دیکھتے ہیں

سنا ہے چشر ہیں اس کی غزال سی آنکھیں
سنا ہے اسکو ہرن دشت بھر کے دیکھتے ہیں

سنا ہے رات سے بڑھ کر ہیں کاکلیں اسکی
سنا ہے شام کو سائے گزر کے دیکھتے ہیں

سنا ہے اس کی سیاہ چشمگی قیامت ہے
سو اسکو سرمہ فروش آہ بھر کے دیکھتے ہیں

سنا ہے اس کے لبوں سے گلاب جلتے ہیں
سو ہم بہار پہ الزام دھر کے دیکھتے ہیں

سنا ہے آئینہ تمثال ہے جبیں اسکی
جو سادہ دل ہیں اسے بن سنور کے دیکھتے ہیں

بس اک نگاہ سے لٹتا ہے قافلہ دل کا
سو راہ روانِ تمنا بھی ڈر کے دیکھتے ہیں

رکے تو گردشیں اسکا طواف کرتی ہیں
چلے تو اسکو زمانے ٹھہر کے دیکھتے ہیں

کہانیاں ہی سہی سب مبالغے ہی سہی
اگر وہ خواب ہے تو تعبیر کر کے دیکھتے ہیں

اب اسکے شہر میں ٹھہریں کہ کوچ کرجائیں
فراز آؤ ستارے سفر کے دیکھتے ہیں

اے خدا عجب ہے ترا جہاں مرا دل یہاں پہ لگا نہیں
جہاں کوئی اہل وفا نہیں کسی لب پہ حرف دعا نہیں

بڑا شور تھا ترے شہر کا سو گزار آئے ہیں دن وہاں
وہ سکوں کہ جس کی تلاش ہے ترے شہر میں بھی ملا نہیں

یہ جو حشر برپا ہے ہر طرف تو بس اس کا ہے یہی اک سبب
ہے لبوں پہ نام خدا مگر کسی دل میں خوف خدا نہیں

جو ہنسی ہے لب پہ سجی ہوئی تو یہ صرف ضبط کا فرق ہے
مرے دل میں بھی وہی زخم ہیں مرا حال تجھ سے جدا نہیں

یہ جو دشت دل میں ہیں رونقیں یہ تری عطا کے طفیل ہیں
دیا زخم جو وہ ہرا رہا جو دیا جلا وہ بجھا نہیں

اے خدا عجب ہے تری رضا کوئی بھید اس کا نہ پا سکا
کہ ملا تو مل گیا بے طلب جسے مانگتے تھے ملا نہیں

وہ جو حرف حق تھا لکھا گیا کسی شام خون سے ریت پر
ہے گواہ موجۂ وقت بھی کہ وہ حرف اس سے مٹا نہیں

نظر جو کوئی بھی تجھ سا حسیں نہیں آتا
کسی کو کیا مجھے خود بھی یقیں نہیں آتا

ترا خیال بھی تیری طرح ستم گر ہے
جہاں پہ چاہئے آنا وہیں نہیں آتا

جو ہونے والا ہے اب اس کی فکر کیا کیجے
جو ہو چکا ہے اسی پر یقیں نہیں آتا

یہ میرا دل ہے کہ منظر اجاڑ بستی کا
کھلے ہوئے ہیں سبھی در مکیں نہیں آتا

بچھڑنا ہے تو بچھڑ جا اسی دوراہے پر
کہ موڑ آگے سفر میں کہیں نہیں آتا

بات مقدر کی ہے ساری وقت کا لکھا مارتا ہے
کچھ سجدوں میں مر جاتے ہیں, کچھ کو سجدہ مارتا ہے

تیری کیا اوقات رے دنیا تو اور میرے منہ آئے
میں تو چیر کہ رکھ ڈالوں پر یار کا بولا مارتا ہے

صرف ہمِیں ہیں جو تجھ پر پورے کہ پورے مرتے ہیں
ورنہ کسی کو تیری آنکھیں, کسی کو لہجہ مارتا ہے,

شہر میں ایک نئے قاتل کے حسنِ سخن کے بلوے ہیں
اُس سے بچ کے رہنا شعر سنا کے بندہ مارتا ہے,

اب عُشاق کا میلہ ہو تو مجنوں کو بھی لے آنا
عاشق تو جیسا بھی ہے پر نعرہ اچھا مارتا ہے,

وہ تو علی زریون ہے بھائی اس کی گلی کا بچہ بھی
بات زرا سی غلط کہو تو مُنہ پہ مصرع مارتا ہے

معبد زیست میں بت کی مثال جڑے ہوں گے
یہ ننھے بچے جس روز بڑے ہوں گے

اتنے دکھی اس درجہ اداس جو سائے ہیں
رات کے دشت میں تیز ہوا سے لڑے ہوں گے

دھوپ کے قہر کی لذت کے شیدائی ہیں
یہ اشجار بھی خواب سے چونک پڑے ہوں گے

ہم کو خلا کی وسعت سے فرصت نہ ملی
لاکھ خزانے اس دھرتی میں گڑے ہوں گے

وہ دن ہوگا آخری دن ہم سب کے لیے
آئینہ دیکھنے جب ہم لوگ کھڑے ہوں گے


ہجوم درد ملا زندگی عذاب ہوئی
دل و نگاہ کی سازش تھی کامیاب ہوئی

تمہاری ہجر نوازی پہ حرف آئے گا
ہماری مونس و ہمدم اگر شراب ہوئی

یہاں تو زخم کے پہرے بٹھائے تھے ہم نے
شمیم زلف یہاں کیسے باریاب ہوئی

ہمارے نام پہ گر انگلیاں اٹھیں تو کیا
تمہاری مدح و ستائش تو بے حساب ہوئی

ہزار پرسش غم کی مگر نہ اشک بہے
صبا نے ضبط یہ دیکھا تو لا جواب ہوئی


زمیں سے تا بہ فلک دھند کی خدائی ہے
ہوائے شہر جنوں کیا پیام لائی ہے

پیا ہے زہر بھی آب حیات بھی لیکن
کسی نے تشنگیٔ جسم و جاں بجھائی ہے

یہ کوئی ضد ہے کہ ہے رسم عاشقی ہی یہی
ہوا کے رخ پہ جو شمع وفا جلائی ہے

یہ کم نہیں کہ طرف دار ہیں مرے کچھ لوگ
ہنر کی ورنہ یہاں کس نے داد پائی ہے

مسافران رہ شوق اور تیز قدم
کہ چند گام ہی اب منزل جدائی ہے


جستجو جس کی تھی اس کو تو نہ پایا ہم نے
اس بہانے سے مگر دیکھ لی دنیا ہم نے

سب کا احوال وہی ہے جو ہمارا ہے آج
یہ الگ بات کہ شکوہ کیا تنہا ہم نے

خود پشیمان ہوئے نے اسے شرمندہ کیا
عشق کی وضع کو کیا خوب نبھایا ہم نے

کون سا قہر یہ آنکھوں پہ ہوا ہے نازل
ایک مدت سے کوئی خواب نہ دیکھا ہم نے

عمر بھر سچ ہی کہا سچ کے سوا کچھ نہ کہا
اجر کیا اس کا ملے گا یہ نہ سوچا ہم نے



آندھیاں آتی تھیں لیکن کبھی ایسا نہ ہوا
خوف کے مارے جدا شاخ سے پتا نہ ہوا

روح نے پیرہن جسم بدل بھی ڈالا
یہ الگ بات کسی بزم میں چرچا نہ ہوا

رات کو دن سے ملانے کی ہوس تھی ہم کو
کام اچھا نہ تھا انجام بھی اچھا نہ ہوا

وقت کی ڈور کو تھامے رہے مضبوطی سے
اور جب چھوٹی تو افسوس بھی اس کا نہ ہوا

خوب دنیا ہے کہ سورج سے رقابت تھی جنہیں
ان کو حاصل کسی دیوار کا سایہ نہ ہوا


جہاں میں ہونے کو اے دوست یوں تو سب ہوگا
ترے لبوں پہ مرے لب ہوں ایسا کب ہوگا



ذرا لب ہلا دے اگر تو ہے زندہ
کوئی تو صدا دے اگر تو ہے زندہ

مکاں کس کا ہو گا زمیں کس کی ہو گی
یہ جھگڑا مِٹا دے اگر تو ہے زندہ

سب احباب بھوکے ہی بیٹھے ہوۓ ہیں
کچھ ان کو کِھلا دے اگر تو ہے زندہ

کفن کالے صندوق میں ہی پڑا ہے
خود اٹھ کے بتا دے اگر تو ہے زندہ

تری سانس تھمنے کے سب منتظر ہیں
گلا خود دبا دے اگر تو ہے زندہ

خدا کے سوا تیرا کوئی نہیں ہے
منادی کرا دے اگر تو ہے زندہ

خدا تجھ کو اب موت دے دے مکمل
یہی اِک دعا دے اگر تو ہے زندہ



شام ہوتی رہی ساۓ ڈھلتے رہے
بیٹھے چوکھٹ پہ ہم ہاتھ ملتے رہے

ہجر کی ظلمتوں میں میں ڈوبا رہا
دیپ یادوں کے سب یونہی جلتے رہے

جو بھی سوچا تھا کچھ وہ کہا نہ گیا
کتنے ارمان دِل میں مچلتے رہے

اپنا رستا نہ تھا اپنی منزل نہ تھی
آپ کی کھوج میں پھر بھی چلتے رہے

میرے حالات تھوڑے سے کیا ڈھل گئے
رنگ سارے جہاں کے بدلتے رہے

زندگی ایک ”ایسا تماشا“ بنی
دِل زمانے کے جس سے بہلتے رہے

تم سے دیپک زباں بھی نہ بدلی گئی
لوگ چہرے ہزاروں بدلتے رہے


حشر کے خوف جانے کہاں رہ گئے
بن کے دل وسوسوں کے مکاں رہ گئے

دل کے نابین دیدار کر نہ سکے
ہر طرف تیرے جلوے عیاں رہ گئے

پاسباں تو فقط اپنی دھن میں چلے
اور پیچھے بہت کارواں رہ گئے

آتشِ نفرت و ضد دہکتی رہی
اور جلتے کئی آشیاں رہ گئے

پھول بازار میں لا کے بیچے گئے
سر جھکاۓ کھڑے باغباں رہ گئے

پھر کیوں تقدیر نے روبرو کر دیا
جب فقط فاصلے درمیاں رہ گئے

گھپ اندھیرا ہوا اُس کے جب ہر طرف
اس نے پوچھا کہ دیپک کہاں رہ گئے


کُچھ دِن دُور رہ کر دیکھتے ہیں
کیا ہم دُور----- رہ سکتے ہیں


آپ کی کامیابی تک
آپ کا ساتھ دینا
بَس یہیں تک تھا
میرا کِردار
آپ کی زندگی میں


کیا کیا معاملات چل رہے ہیں جان لیتے ہیں
یہ لوگ، لوگوں کی نظریں پہچان لیتے ہیں



جِس قدر دیکھ چُکے ہیں دُنیا کو
اور نہ دیکھ پائیں تو بھی ملال نہیں


قافلے سے بھروسا اُٹھانا پڑا
اپنا رستا مجھے خود بنانا پڑا

انگلیاں تھام کر چلنے کی عمر تھی
جب مجھے بوجھ اپنا اُٹھانا پڑا

آج پھر پاس اپنے کرایہ نہ تھا
مَدرِسے پاپیادہ ہی جانا پڑا

دوستوں نے تو پھر بھی توقف کِیا
قرض بھائی کا پہلے چکانا پڑا

آبِ رحمت نے شب جو چُھوا کھاٹ کو
گھر پڑوسی کے بستر لگانا پڑا

مجھ کو احساسِ فاقہ کشی تب ہوا
در سے جب سگ کو مایوس جانا پڑا

طفل جب بلبلایا کڑی بُھوک سے
بیچ کر خون بھی دودھ لانا پڑا

اُن سے میراث پوچھو نہ اے دوستو
بوجھ قرضوں کا جن کو اُٹھانا پڑا

سب ہی نکلے جو دیپک نمک پاش تو
خود ہی زخموں پہ مرہم لگانا پڑا



رہا کر مجھے یا سزا دے اے عادل
کوئی فیصلہ تو سنا دے اے عادل

اسیری میں جینا ہے توہین میری
مجھے دار پر تو چڑھا دے اے عادل

کہاں عدل مجھ کو زمیں پر ملے گا
کوئی راستہ ہی دکھا دے اے عادل

مجھے اگلی تاریخ میں اب خدارا
قیامت کا دن ہی بتا دے اے عادل

وہ مجرم ہے اس کی جگہ ہے کٹہرا
اسے تخت سے تو اٹھا دے اے عادل

رِعایا پہ قانون جو چل رہا ہے
وہی حاکموں پہ چلا دے اے عادل

فقط جو کتابوں میں دم لے رہا ہے
وہ قانون سارا جلا دے اے عادل

کہیں میں نہ اپنی عدالت لگا لوں
مرے مجرموں کو سزا دے اے عادل

وکیلوں کا بکنا عیاں ہو چکا ہے
تو اپنی حقیقت دکھا دے اے عادل

کبھی بھاگ پائیں نہ جس سے یہ غاصب
کوئی جیل ایسی بنا دے اے عادل



زیست کے دن ہیں فقط دو چار یارا
مگر بڑھتا ہی جا رہا ہے انتظار یارا

گر میں ہو تیرا صنم، ترا دلدار یارا
میں بھی ہوں تجھ پہ دل و جاں سے نثار یارا

تھماؤ مجھے عمر بھر کے لئے اپنا ہاتھ یارا
فقط ایک موقعہ دو، کرو میرا اعتبار یارا

نگاہیں، سماعتیں، دل و دماغ سب تیرے منتظر
پور پور ہے میرے بدن کا بے قرار یارا

ہر خوشی تیرے قدموں میں دھر دوں
صدقے جاؤں میں تیرے ہزار بار یارا

آتے ہو جب بھی تو ایک ہی خواہش ہوتی ہے
روک لوں تمہیں، نہ جانے کا کروں اصرار یارا

خوشی خوشی خاک میں مل جاؤں گا میں
مگر تیری گلی میں ہو میرا مزار یارا

تمھاری کمی، تمھاری طلب، تمھاری یاد، تمھارا خیال
اب کہ خود پہ نہیں رہا مجھے اختیار یارا

ہم میں تم ہو، تم میں ہم ہیں جاناں!
خود ہی بتاؤ پھر کیسی ہے یہ تکرارا یارا

تیرا نظر انداز کرنا، ہم سہہ نہیں پائیں گے
کہ دل میرا ہے پہلے ہی بہت داغدار یارا

یہ راہِ محبت ہے، اگر چہ ہے بہت خار دار
تم جو ساتھ چلو، تو ہے گل زار یارا

اپنے نام کی مہندی لگائیں گے، اپنے ہاتھ سے
اِدھر دو ہاتھ، بتاؤ ہوں کیسے نقش و نگار یارا

کچھ ساعتوں بعد بعد لوٹ آیا کرو اے جانِ عمر
دیکھو تیرے انتظار میں رہتا ہوں اکثر بیمار یارا



آ گیا تھا وہ خوش خصال پسند
تھی ہماری بھی کیا کمال پسند

حیف! بد صورتی رویّوں کی
ہائے دل تھا مرا جمال پسند

کیوں بنایا تھا ٹِھیکرا دل کو
کیوں کیا ساغرِ سفال پسند

ٹھیک ہے میں نہیں پسند اُنہیں
لیکن اس درجہ پائمال پسند

سچ نہ کہیے کہ سچ ہے صبر طلب
لوگ ہوتے ہیں اشتعال پسند

ہاں مجھے آج بھی پسند ہے وہ
اس کو کہتے ہیں لازوال پسند

حلم ہے اہلِ علم کا شیوہ
جاہ والوں کو ہے جلال پسند

وصل کو ہجر ، ناگہانی موت
ہجر کو موسمِ وصال پسند
 
فکرِ دنیا نہیں! مجھے احمدؔ
اپنی مستی اور اپنی کھال پسند

بہت شوق سے سنتے تھے ہم بات زندگی کی
جسے بیتی نہیں، وہ بات کرے زندگی کی

خود اپنے دل میں جھانک کر، کچھ بھی نہ پایا ہم نے
یہ کیا کہ دل کو دل سے، راز کہے زندگی کی

زمانہ بڑے شوق سے سن رہا تھا، ہمیں
ہم ہی سو گئے داستاں کہتے کہتے

حسرتؔ کی بھی ہو گی کوئی اہمیت اے دل

محفل میں ہمیں بھول کے سب یاد کرے زندگی کی



ﺭﺧﺼﺖ ﮨﻮﺍ ﺗﻮ ﺑﺎﺕ
ﻣﺮﯼ ﻣﺎﻥ ﮐﺮ ﮔﯿﺎ
ﺟﻮ ﺍُﺱ ﮐﮯ ﭘﺎﺱ ﺗﮭﺎ
ﻭﮦ ﻣﺠﮭﮯ ﺩﺍﻥ ﮐﺮ ﮔﯿﺎ

ﺑﭽﮭﮍﺍ ﮐﭽﮫ ﺍﺱ ﺍﺩﺍ
ﺳﮯ ﮐﮧ ﺭُﺕ ﮨﯽ ﺑﺪﻝ
ﮔﺌﯽ
ﺍﮎ ﺷﺨﺺ ﺳﺎﺭﮮ
ﺷﮩﺮ ﮐﻮ ﻭﯾﺮﺍﻥ ﮐﺮﮔﯿﺎ

ﺩﻟﭽﺴﭗ ﻭﺍﻗﻌﮧ ﮨﮯ ﮐﮧ
ﮐﻞ ﺍِﮎ ﻋﺰﯾﺰ ﺩﻭﺳﺖ
ﺍﭘﻨﮯ ﻣﻔﺎﺩ ﭘﺮ ﻣﺠﮭﮯ
ﻗﺮﺑﺎﻥ ﮐﺮﮔﯿﺎ

ﮐﺘﻨﯽ ﺳﺪﮬﺮ ﮔﺌﯽ ﮨﮯ
ﺟﺪﺍﺋﯽ ﻣﯿﮟ ﺯﻧﺪﮔﯽ
ﮨﺎﮞ ﻭﮦ ﺟﻔﺎ ﺳﮯ ﻣﺠﮫ
ﭘﮧ ﺗﻮ ﺍﺣﺴﺎﻥ ﮐﺮ ﮔﯿﺎ

ﺧﺎﻟﺪ ﻣﯿﮟ ﺑﺎﺕ ﺑﺎﺕ ﭘﮧ
ﮐﮩﺘﺎ ﺗﮭﺎ ﺟﺲ ﮐﻮ
ﺟﺎﻥ
ﻭﮦ ﺷﺨﺺ ﺁﺧﺮﺵ
ﻣﺠﮭﮯ ﺑﮯ ﺟﺎﻥ ﮐﺮ ﮔﯿﺎ

ﺩﻝ ﮐﻮ ﭘﺎﯾﺎ ﻧﮩﯿﮟ ﻣﻨﺰﻟﻮﮞ ﻣﻨﺰﻟﻮﮞ
ﮬﻢ ﭘُﮑﺎﺭ ﺁﺋﮯ ﮬﯿﮟ ﮐﺎﺭﻭﺍﮞ ﮐﺎﺭﻭﺍﮞ

ﺑﯿﭩﮭﻨﺎ ﻧﺎﺯ ﺳﮯ ﺍﻧﺠﻤﻦ ﺍﻧﺠﻤﻦ
ﺩﯾﮑﮭﻨﺎ ﻧﺎﺯ ﺳﮯ ﺩﺍﺳﺘﺎﮞ ﺩﺍﺳﺘﺎﮞ

ﻟﮯ ﺍُﮌﯼ ﮬﮯ ﻣﺠﮭﮯ ﺑُﻮﺋﮯ ﺯُﻟﻒِ ﺳِﯿﮧ
ﯾﮧ ﮐُﮭﻠﯽ ﭼﺎﻧﺪﻧﯽ ﺑﻮﺳﺘﺎﮞ ﺑﻮﺳﺘﺎﮞ

ﺟﯽ ﻣﯿﮟ ﺁﺗﺎ ﮬﮯ ﺗﺠﮫ ﮐﻮ ﭘُﮑﺎﺭﺍ ﮐﺮﻭﮞ
ﺭﮨﮕﺰﺭ ﺭﮨﮕﺰﺭ، ﺁﺳﺘﺎﮞ ﺁﺳﺘﺎﮞ

ﯾﺎﺩ ﺁﻧﮯ ﻟﮕﯿﮟ ﭘﮭﺮ ﺍﺩﺍﺋﯿﮟ ﺗﯿﺮﯼ
ﺩﻝ ﻧﺸﯿﮟ ﺩﻝ ﻧﺸﯿﮟ، ﺟﺎﮞ ﺳﺘﺎﮞ ﺟﺎﮞ ﺳﺘﺎﮞ

ﻋِﺸﻖ ﮐﯽ ﺯﻧﺪﮔﯽ ﺑﮭﯽ، ﻏﺮﺽ، ﮐﭧ ﮔﺌﯽ
ﻏﻤﺰﺩﮦ ﻏﻤﺰﺩﮦ ، ﺷﺎﺩﻣﺎﮞ ﺷﺎﺩﻣﺎﮞ



دسمبر آگیا ہے پھر طبیعت میں اُداسی ہے
بدن سیراب ہوتے ہیں مگر یہ رُوح پیاسی ہے

میں اُن سے پُوچھنا تو چاہتا ہوں کہہ نہیں پاتا
کہ آخر کس لیے مجھ سے وہ اِک ہستی خفا سی ہے

محبت زندگی ہے موت اس کو آ نہیں سکتی
خُدا جانے خُدا کیا ہے محبت تو خُدا سی ہے

اُداسی کا سبب کیا پوچھتے ہو کیا کہوں تم سے
نظر آتی ہے لمبی زندگی لیکن ذرا سی ہے

چلی مشرق سے مغرب کو دسمبر کی ہوا ایسے
کہ جیسے خود اُداسی میں ہوا بھی مبتلا سی ہے

پڑی ہے جان کے پیچھے بتاؤں نام کیا اُس کا
مگر جو بھی ہے جیسی ہے قیامت ہے بلا سی ہے

دسمبر کی ہوا راتوں کو سائیں سائیں کرتی ہے
یُوں لگتا ہے اُداسی بھی ہوا کی ہمنوا سی ہے

جو اُن سے گفتگو کی سرفراز ان کی غزل ٹھہری
وگرنہ تو اُداسی ہے یا میری بد حواسی ہے



یاد رکھ خود کو مٹائے گا تو چھا جائے گا


عشق میں عجز ملائے گا تو چها جائے گا

اچھی آنکھوں کے پُجاری ھیں مرے شہر کے لوگ

تُو مرے شہر میں آئے گا تو چھا جائے گا

دیدہٗ خُشک میں بے کار سلگتا ھوا غم 

رُوح میں ڈیرے لگائے گا تو چھا جائے گا

ھم قیامت بھی اُٹھائیں گے تو ھوگا نہیں کچھ

تُو فقط آنکھ اُٹھائے گا تو چھا جائے گا

پھُول تو پھُول ھیں ، وہ شخص اگر کانٹے بھی

اپنے بالوں میں سجائے گا تو چھا جائے گا 

یُوں تو ھر رنگ ھی سجتا ھے برابر تجھ پر

سُرخ پوشاک میں آئے گا تو چھا جائے گا 

پنکھڑی ھونٹ ، مدھر لہجہ اور آواز اُداس

یار ! تُو شعر سُنائے گا تو چھا جائے گا 



جس مصور کی نہیں بِکتی کوئی بھی تصویر

تیری تصویر بنائے گا تو چھا جائے گا

جبر والوں کی حکومت ہے فقط چند ہی روز

صبر میدان میں آئے گا تو چھا جائے گا


ﯾﮩﺎﮞ ﺗﮑﺮﺍﺭ ِ ﺳﺎﻋﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟
ﻣﺴﻠﺴﻞ ﺍﯾﮏ ﺣﺎﻟﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺗﻤﮩﯿﮟ ﻓﺮﺻﺖ ﮨﻮ ﺩﻧﯿﺎ ﺳﮯ ﺗﻮ ﮨﻢ ﺳﮯ ﺁﮐﮯ ﻣﻠﻨﺎ
ﮨﻤﺎﺭﮮ ﭘﺎﺱ ﻓﺮﺻﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺑﮩﺖ ﻣﻤﮑﻦ ﮨﮯ ﮐﭽﮫ ﺩﻥ ﻣﯿﮟ ﺍﺳﮯ ﮨﻢ ﺗﺮﮎ ﮐﺮﺩﯾﮟ
ﺗﻤﮩﺎﺭﺍ ﻗﺮﺏ ﻋﺎﺩﺕ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺑﮩﺖ ﻧﺎﺩﻡ ﮐﯿﺎ ﺗﮭﺎ ﮨﻢ ﻧﮯ ﺍﮎ ﺷﯿﺮﯾﮟ ﺳﺨﻦ ﮐﻮ
ﺳﻮ ﺍﺏ ﺧﻮﺩ ﭘﺮ ﻧﺪﺍﻣﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﮨﻤﺎﺭﺍ ﻋﺸﻖ ﺑﮭﯽ ﯾﻮﮞ ﻣﺎﻧﺪ ﮨﮯ، ﺟﯿﺴﮯ ﮐﮧ ﺗﻢ ﮨﻮ
ﺗﻮ ﯾﮧ ﺳﻮﺩﺍ ﺭﻋﺎﯾﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﮐﮩﺎﮞ ﻟﮯ ﺟﺎﺋﯿﮟ ﺍﮮ ﺩﻝ ﮨﻢ ﺗﺮﯼ ﻭﺳﻌﺖ ﭘﺴﻨﺪﯼ؟
ﮐﮧ ﺍﺏ ﺩﻧﯿﺎ ﻣﯿﮟ ﻭﺳﻌﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺳﻼﻣﺖ ﮨﮯ ﮐﻮﺋﯽ ﺧﻮﺍﮨﺶ ﻧﮧ ﮐﻮﺋﯽ ﯾﺎﺩ ﺯﻧﺪﮦ
ﺑﺘﺎ ﺍﮮ ﺷﺎﻡ، ﻭﺣﺸﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﮐﺴﯽ ﺁﮨﭧ ﻣﯿﮟ ﺁﮨﭧ ﮐﮯ ﺳﻮﺍ ﮐﭽﮫ ﺑﮭﯽ ﻧﮩﯿﮟ ﺍﺏ
ﮐﺴﯽ ﺻﻮﺭﺕ ﻣﯿﮟ ﺻﻮﺭﺕ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺑﮩﺖ ﻟﻤﺒﺎ ﺳﻔﺮ ﻃﮯ ﮨﻮﭼﮑﺎ ﮨﮯ ﺫﮨﻦ ﻭ ﺩﻝ ﮐﺎ
ﺗﻤﮩﺎﺭﺍ ﻏﻢ ﻋﻼﻣﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺍﺫﯾّﺖ ﺗﮭﯽ، ﻣﮕﺮ ﻟﺬﺕ ﺑﮭﯽ ﮐﭽﮫ ﺍُﺱ ﺳﮯ ﺳﻮﺍ ﺗﮭﯽ
ﺍﺫﯾّﺖ ﮨﮯ، ﺍﺫﯾّﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﮨﻤﺎﺭﮮ ﺩﺭﻣﯿﺎﮞ ﺳﺎﺭﯼ ﮨﯽ ﺑﺎﺗﯿﮟ ﮨﻮ ﭼﮑﯽ ﮨﯿﮟ
ﺳﻮ ﺍﺏ ﺍُﻥ ﮐﯽ ﻭﺿﺎﺣﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺑﺠﺎ ﮐﮩﺘﮯ ﮨﻮ ﺗﻢ، ﮨﻮﻧﯽ ﺗﻮ ﮨﻮﮐﺮ ﮨﯽ ﺭﮨﮯ ﮔﯽ
ﺗﻮ ﮨﻮﻧﮯ ﮐﻮ ﻗﯿﺎﻣﺖ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟

ﺷﻤﺎﺭ ﻭ ﺑﮯ ﺷﻤﺎﺭﯼ ﮐﮯ ﺗﺮﺩّﺩ ﺳﮯ ﮔﺰﺭ ﮐﺮ
ﻣﺂﻝ ِﻋﺸﻖ ﻭﺣﺪﺕ ﮐﮯ ﺳﻮﺍ ﮐﯿﺎ ﺭﮦ ﮔﯿﺎ ﮨﮯ؟


درد کے ماروں پہ ہنستا ہے زمانہ بے خبر
زخم ہستی کی کسک سے ہے نشانہ بے خبر

نگہتوں کے سائے میں ٹوٹے پڑے ہیں چند پھول
بجلیوں کی یورشوں سے آشیانہ بے خبر

حسن_برہم کو نہیں حال_پریشاں سے غرض
ساز_دل کی دھڑکنوں سے ہے زمانہ بے خبر

دونوں عالم وسعت_آغوش کی تفسیر ہیں
دیکھنے میں ہے نگاہ_مجرمانہ بے خبر

آپ اپنے فن سے ناواقف ہے ساغر کی نظر
لعل و گوہر کی ضیاؤں سے خزانہ بے خبر


اے محبت!! تو آخر ایسا کیوں ہے

پرورداروں کو دربدر کر کے
پر بروں کو دل میں بٹھا لیا
اے محبت!! تو آخر ایسا کیوں ہے

لٹا دیا سب کچھ جس نے چھوڑ دیا خالی ہاتھ اسے
بھر دی جھولی اسکی جسے کوئی طلب نہی
اے محبت!! تو آخر ایسا کیوں ہے

کیوں دیتے ہو اپنے راہگیروں کو اتنی اذیتیں
محبت کے باغیوں پر اتنی مہربانی کیوں
اے محبت!! تو آخر ایسا کیوں ہے

بہت آنسو بہائے تیرے دامن پہ مجاہد نے اے محبت
بس اب یا تو چھوڑ دے، یا تو موت دے
اے محبت!! تو آخر ایسا کیوں ہے

ایک عجیب سی راہ مسافر ہوں میں
نہ منزل کا پتہ، نہ راستوں سے آشنا ہوں میں

جست میں مناظر سے گزرا ہوں میں
خوشی میں غم، غم میں خوشی تلاش کرتا ہوں

بچھڑنے کا خوف ہے پانادری کی سزا
جو بنا لی ہسنے کو دوسروں جلاتا ہوں

خبر دار تو کر جا ہے ستمی، بھٹکنے والا

راستوں کی تلاشوں میں بھول کر رہا ہوں
حالت جس مسافر کی ہو تیری طرح

اسکا اختتام مسور کی طپف سے بیت ڈھارہا ہوں

ہم بھی گزر رہے ہیں آج ان راہوں سے
جنھیں لوگ محبت کہا کرتے ہیں

نہ سنائے نہ دکھائے نہ محسوس ہوتا ہے انکے علاوہ اور کچھ
جنھیں لوگ محبوب کہا کرتے ہیں

نہ رات اپنی نہ دن اپنا نہ چین اپنا نہ قرار اپنا
جنھیں لوگ سحر کہا کرتے ہیں

نہ منزل کے خبر نہ راستے کے تھکن
جنھیں لوگ پاگل کہا کرتے ہیں

نہ بھول پائیں گے ان نینوں کو ہم کبھی
جنھیں لوگ شراب کہا کرتے ہیں

نہ کر سکیں گے ترک محبت کبھی انسے اے مجاہد
جنھیں لوگ نمازی یا شرابی کہا کرتے ہیں

لگتا ہے دسمبر آگیا ہے
اداسی سال بھر کی اپنے ساتھ لایا ہے
الجھن تھی جس سے بھیڑ سے بہت
اسکی رات بھر تنہائیاں اپنے ساتھ لایا ہے
وفا کیا اب تک جس سے میں نے
اسکی بےوفائی کی دھند اپنے ساتھ لایا ہے
دل و جان سے چاہا جسکو میں نے
اسکی یادوں کے گرمائش اپنے ساتھ لایا ہے
ہم تو کب سے منتظر تھے اسی ماحول کے اے مجاہد
لگتا ہے کہ اس دفعہ موت اپنے ساتھ لایا ہے
لگتا ہے دسمبر آگیا ہے

سب لُٹانے کا دُکھ تمہاری جا پہ اٹھا لوں

افسوس کے دل تو ہوگا، پر آرزو پوری پا لوں گی

لوٹوں تو یاد رہے، تو نے عمر میری زندگی کی

افسوس کہ شام تو ہوگی، پر زندگی لب پہ نہ پا لوں گی

تم سے رہی جو آنکھیں، تمہارے دربار کو اجالے

افسوس کہ وصل تو ہوگا، پر آنکھیں کھلی نہ پا لوں گی

مخاطب تو پھلے بھی نہ تھا، اس نے مجھے کبھی

افسوس کہ اب جو مخاطب بھی ہو، مجھ سے نہ پا لوں گی